{"corpus": [{"date": "2006", "title": "ANG DAHON SA KAHOY", "words": "ang sugilanon kining maong sugilanon nakadaog sa sa nga gipasiugdahan sa i am an aged tree that when was growing uttered a vague sweet sound when the breeze caressed me the time for youthful smiles has now passed by now let the hurricane swirl my heart into a song poet naabtan ko na usab si nga naglingkod sa lantay sa nataran sa balay nga gihayongan sa landong sa talisay sama sa gihapon daw nagtan-aw siya sa usa ka pasundayag nga way bulok way esena way larawan ingon na gayod siya niini ning pipila ka adlawng milabay kon wala pa lang unta siya suyopa sa unsang mga butang nga nanag-iya sa iyang higayon hayan hibantayan niya ang akong paghilabay sa iyang atubangan nga nagdala og bugsay unsa kahay nakahasol kaniya siyang tan-awon matang sa kalinaw nga karon ko pa makita kaniya unya gipuwas niya ang iyang panan-aw ug giwahing ngadto sa baybayon diin nahimong talan-awon ang among mga katagibalangay nga luwan sa ilang mga sakayan nanultol sa baha-baha nga gikang nanabo sa hupong sa mga tinaboan ang bukag sa mga silingan nga nanglakaw sa hunasan paingon sa takas unya didto sa saogan sa miyapihan nangilog sa kahilom sa kahaponon ang hinungkarol sa bugsay sa mga mananagat alang sa laing panimpalad sa lawod kadto ang mga talan-awon apan kon unsay nakita niya sa haponong mga kagios sa baybayon sa butang nga nanaha og kalibog diri kanako nabag-ohan ko sa iyang taras wa ko hisabti kining kalit niyang kausaban di siya ingon niini kaniadto unsay iyang gihunahuna wa na siyay angay pang hunahunaong kabilinggan si minyo na si bisag wa makatiwas sa iyang pagtungha apan di ikalimod ang pag-asenso sa patigayon basig nakahunahuna siya kang tuod kang apan dugay na kadtong nahitabo kon may samad man sa iyang kahiladman hayan nga naalim na sa katuigan niadto pang usang semana nga napanghunahuna kong sultihan siya sa nakab-ot kong hukom sa uwahi kong tugbong sa nagkasabot na mi si nga magpaluwas na sa kaminyoon di tingali ni ikahimangod kon mangayo ko sa iyang bendisyon apan ang kabalaka nangulipon kanako ilabi na karon nga may mga butang nga wa ko hisabti ning kalit niyang pagbag-o kalipay mong magtan-aw sa talitunod nga mitapad ko niya human ikapahog ang bugsay sa silong sa balay giuyog ko ang way kibo nga kahilom wa siya molingi pabiling nalagdok ang iyang panan-aw sa halayong nawong sa nabasa ko ang hanap nga mga titik sa nagkasambog nga kahimuot ug kahingawa nga milutak sa iyang nawong wala wala may nasabtan lang ko ning mga butanga sa lakat sa akong pangedaron ug kini ang buot kong pintalon kon unsaon kana ang pangutana dihay kalibog nga misikdo kanako kahibulong ko na man di ingon niini ang iyang sinultihan kaniadto karon tawo siyang burong ug halos di ikahinabi ang mga silingan mabanta na gani nga makigkabildo kaniya wa siyay pailob sa panagtubayng liko-liko gamay kanang butang may lain pa tingaling nakahasol kanimo mipahiyom siya karon pa ko makakita nga siya mipahiyom sukad nga mibiya si sa among balay pila ka tuig na ang milabay wa koy kahasol kalipay ko kining mga butanga usa ka kalipay nga nahimugso sa sabakan sa kasakit ug ang usa ka tigmo sa akong panahon misamot siya kamatanghagaon dihang ang limbahong busilak sa kasadpan napusgay sa mga lum-it sa iyang agtang unsay kalipay nga makuha sa usa ka tawong tigulang sa sa iyang panahon ko makatuo ang may iyang latid ning kalibotan nga di ikatag-ing sa mga nanghitabo sa tawo ang imong mga kompare naagian ko sa ilang nga nag-inom og bahalina buot ko siyang tuksoon nga matandog ang iyang kaibog sa mga butang makalipay pasagdi sila ila usab kanang paagi sa pagpangita sa ilang kahimuot di ko kana igsapayan kay ang inom-inom bukid karon sa akong buot kaniadto tingali nangigham siya may edad na ako ania sab kining makahasol nga ubo sultihi gani ko kon unsay anaa sa talisawop nga ang akong tingog kon nasabtan man niya ang akong kapikal o wala bahala na gibatyag ko lang ang katungod nga manigsusi sa sulod sa iyang kasingkasing kon di man niya ihikaw nga ang usa ka anak masayod miubo siya wala wala may isulti unta ako kanimo mipaalibagbag ko unsa kana na ko gikan sa si nasayod na nangita kog giblang sa higayon aron ang akong tuyo mabungat unya miagahad ko nagkasabot na mi si wala koy nabasang reaksiyon gikan niya gilumsan hinuon sa kahilom ang akong pulong ug nakita kong napadpad kini sa halayo nga way nag-agpas nga unsang tubag gikan kaniya misaka ko sa balay mikabo kog tubig sa banga apan di ko malad-ok ang tubig kay ang tibarak sa kalibog ingon sa mibalhin sa akong tutunlan di ko siya mapugos kon ihikaw niya ang paghinubay sa mga gumonhap nga nakahasol kaniya wa kaha niya ikahimuot ang akong pananghid koy kaisog pagtukso nga siya mapugos pagsulti sa unsa mang hinungdan didto sa balkon nasangit ang akong panan-aw sa kuwadradong larawan nga gilawa-lawaan na sa nanglabayng katuigan larawan niya ug ni siya mismo ang nagpintal niini sa unang higayon sa akong kinabuhi dihay nanumbalay nga kahulogan sa akong kahimatngon nga bisan sa kataphaw ko sa kaalam nga kini matugkad ang akong kasingkasing nakaambit og kaputol sa gibati niyang kahaw-ang karon mibawos ang larawan pagtan-aw kanako gisud-ong ko ang larawan sa duha ka batan-on lalaki ug babaye sa ilang pangedaron nga replika sa katuigan namo ni karon nanglunhaw sa akong kaisipan ang halayong katuigan sa usa ka panghitabo dinhi ning balkon daw sulad ang balay usa kadto ka igang nga adlaw sa sa dakong panaglalis nila ni ug migilis ang tagabtab ni sa kabuntagon bisan sa kalinghod sa akong edad niadto lab-as pa sa akong panumdoman ang nahitabo wa ka na lay laing gialinga kondili kanang buhat mong way kapuslanan di mo masabtan ang paghatag kog kahulogan sa akong pagpakabuhi anaa ka na usab nianang way kapuslanan mong pangatarongan kon palum-an ka nianang imong bisyo maghamoy kita sa tudlo kon wa pa magpaluyo ang igsoon ko ambot makatunob ba kahag eskuylahan kanang imong mga tanlak unsay mahimong kapalaran sa atong mga anak kon patughan ka sa imong kabuang nianang pamintal motingog si wa ko kasabot niadto kon nganong ingon ang dalan sa pagka tawo sa akong amahan way damgo way pangandoy wala gayod sama ra gayod siya sa way damgong baybayon namo sa brutsa ug pintal ug paleta mao day iyang kalipay sa ubos kong pagtuo kaniadto nausik ang iyang panahon sa mga butang nga di ikapiyal ang kaugmaon sa iyang banay mao kadto nga milakaw si miadto siya sa ug gidala sila si ug diin didto na usab sila mangaminyo wa ko mokuyog kay napanghunahuna ko kon kinsa na lang ang moatiman kang ang sunod nakong nasayran gikan sa mga silingan nga may gikaipon na si nga usa ka biyudong sapian sa sa ligid-ligid sa panahon nahimong kasarangang panghitabo na lamang ang ilang panagbulag ni ang kasaysayan sa pakyas nilang kaminyoon daw naipon sa nangabanlas nga tunob sa mga manginginhas sa bisan niining tanan gawasnon ako nga makaduaw kang gipasagdan ako ni may mga higayon nga mahakuyog ko sa among mga silingan nga manabo ngadto sa alang sa panginahanglanon namo ug didto ko makaila si ang babaye nga nakadani sa akong kaikag ug pagbati talagsaon kaayo si ako ra tingali ang nakasabot niya lagmit nadala lang ko sa katalagsaon sa iyang pagka tawo kay kami na man lang ang nahibilin sa balay dili siya ordinaryo adunay butang nga anaa kaniya nga lisod igkita sa uban may mga butang siyang gihigugma ning kinabuhia nga lisod ikapasabot gani hinay-hinay ko man kining nasabtan karon sa nagkahamtong kong panimuot wa ko maghingampa nga siya wa maggando sa panginabuhi dako na ko ug naanad sa kinabuhing dagatnon maantigo na akong mogamit sa kusog alang sa unsang kahinguhaan nga hisagpoan ning kinabuhi wa ko basola si nga ako igo lang nakatungtong sa unang tuig sa hayskol ang dagat wa mangita og gradohan ang kapait sa balod gidawat ko ingon nga usa ka hagit ning kinabuhi wa ko magsapayan kon nahimo ko si nga usa ka buluhion sa panimalay kapiyalan man ang pamunsod ug ang dagat kanunayng nagtunol sa iyang bahandi kon lakip ko mobiya ug mogukod sab sa tingusbawan sa siyudad mag-unsa siya iyang pangedaron ang pag-atiman sa usa ka anak mahinungdanon kaayo kini ang hinungdan nga wa ko mahingag pagkuyog sa akong mga kadungawog ngadto sa mahayag nga dakbayan ug usab si diha kadtoy higayon nga gidala ko ni sa miyapihan tinglarag kadto sa mga dahon sa katunggan dihay dagatnong huyuhoy nga giduot sa taobon nakita ko ang mga dahon nga tapolang nanagkiay-kiay sa hangin nga hilom nga nanugpa sa tubig unsay nakita mo dahon sa kahoy mikatawa siya ambot kon unsay iyang nahimut-an sayop kaha ang akong tubag kanus-a ba ang tawo makakita sa tinuod nga larawan sa mga butang gisawo ang usa ka dahon nga nahulog ug gidulaan sa iyang kamot tan-awa kini usa ka lalik sa imahen tan-awa kini uban ang mga mata sa imong kasingkasing sa luyo niini mao ang laing dimensiyon sa dahon ang pagkamatay ug pagkabanhaw iyang gipikpik ang akong abaga milingkod siya sa dalid sa bakhaw duna diay mata ang kasingkasing ko niya og usa ka mas lanog pang katawa nga dugayng mitang-on misamad sa nagdugong kahilom sa mga gutlo dihang nahurot nag suyop sa katunggan ang iyang kahimuot mitindog siya ug misandig sa nagkulob nga sakayan andoy pangitaa ang dalan sa kahaponon sa giitsa niya sa taobon ang kinumos-kumos nga dahon diin inanay usab kining gianod sa sulog unya milakaw siya nanukmod ang iyang anino kanako nga siya akong masunod milahos siya sa iyang lawak ug sama sa naandan hilom siyang nakigtubay sa iyang buhat sa akong paglili nakita ko nga may gisugdan siya pagpintal apan di ko lang matugkad kon unsa nangabot kadtong buwan sa tingkulyada nga gipakaingon kog di na molunay nabawo kog pagayon-gayon sa bungsod nga mabolsa ang danggit sa nahimong panalangin sa nag-arongan ang kasuko sa panahon kay namasilong man ang mga tungkan ug ito sa tinambak nga mga bato ug kahoyng lunggan sa hunasan nagmangtas ang hangin paglusad sa nakatilaw lag kahusay ang dagat pag-abot sa bag-ong gawas lang sa daghang basura nga nangabaho sa baybayon nga handomanan sa miaging mga unos kasaminan ang kalantap sa dagat sa entrada ug liwas sa si lang tingali ang wa mahimuot sa paglunay sa kulyada may kulyada o wala siya mao lang gihapon sa iyang pagka siya kon malimot gani usahay sa pagkaon unsa na kaha ang panimaan sa panahon nag-anam katataw ang iyang pinintal sa hinayng ligid-ligid sa mga adlaw usa ka kahoy ang iyang gipintal matahom nga kahoy usa ka talagsaong kahoy kay wala may dahon ngano kaha mahunahuna ko ang kakabos ning kahoya nga wala man lang kagasahi bisag usa na lang ka dahon sa iyang magmumugna abton ko usahay og kalibog kon unsay makuha sa usa ka tawo nga nabuhi sa pamintal nga way mapaabot nga bayad sa kakugi kon lugos ganing makakaon ang tawo nga nagpatubas sa singot unsa na kaha ang tawo nga ingon sa nawala sa iyang dalan sa pagpakabuhi niya usa kuno siya ka alagad sa arte butang kini nga nakapalibog kanako arte matanga kini sa mananap mga higayon nga makita ko siyang makighagwa sa iyang pinintal diha sa iyang mga kamot ang pintal daw buak-buak nga anino nga iyang hapnigon sa kambas may panahon nga hililian ko siyang maghilak unsang matanga sa tunok ang mitaroy sa iyang kasingkasing nga kini labihan man ang iyang pag-antos na niya sa lona ang mga larawan sa among dapit nga nagbalaw sa iyang sakayan nga nagkalo og sarok si nga naghukot sa pukot ang mga bata nga nanungtong sa usa ka patayng sanga sa bakhaw nga nanglukso sa tubig ug karon ania kining larawan sa usa ka kahoy nga wa ko hisikopi ang kahulogan sa mga higayon nga ako manigsusi igo lang siyang motan-aw kanako gibati kog kabalaka kay may mga higayon nga hutoyon siya sa ubo kadaghan ko na siya hanggata nga dad-on lagi sa aron maaparatuhan sa doktor ug maresetahan sa tukmang tambal apan ang tawo di mokuyog nabalaka siya nga basin sa dalan hikabsan sa kinabuhi ug ang pinintal niyang gitukawan di matapos ang kasaysayan ning atong dapit ania na sa akong mga dibuho matod niya usa niana ka higayon samtang gipaliraw ang iyang mga mata sa daghang mga pinintal sa lawak kini ang kapuslanan ko sa kinabuhi kon wa ako kinsay mangako paghatag kahulogan ning bahina sa atong kasaysayan na unta ang gimbuhaton ko apan nakita ko nga duna pay kulang nahinulong ko sa iyang gipamulong unsa ba gayoy iyang gipangita ba siya sa wala ko na man di ko man magangkap ang kahulogan sa iyang giingon apan nasayod ko nga kini balaanon wa siya motambong sa adlaw sa kasal namo ni apan napanaghap ko lang nga basin naglikay siya nga magkasapon sila si ug sa kaipon niini gawas pa napanid-an ko nga misamot ang iyang hutoy ilabi na kay mas midukot siya sa iyang bag-ong gidibuho nahuman na ang punoan ug sanga sa kahoy ang dahon na lang ang kulang ang di ko lang masabtan kon unsa ba kalisod pintalon kining dahona nga di man malingkop ni tawhay ang kasal miabag ang maayong panahon ug lantap ang dagat wa maglisod ang mga kabanay namo paghakot sa gasto nga kami si maluwas sa kaminyoon nga binendisyonan sa pagtugot sa among mga ginikanan human sa kasal giganas namo si sa nagsalin kog humba ayawat makatilaw si sa among kalipay iya kining kinaham diha pa lang gani sa baybayon sa amo nang pagdunggo naghuruhuro na ang akong buot nga makita si ambot unsa kining matanga sa kasubo nga akong gibatyag napalandong ko nga mas kompleto kining labing malipayong adlaw sa akong kinabuhi kon nakasaksi sab unta si apan wa koy mahimo ang panglawas niya di ko kamandoan nagmingaw ang balay sa akong pagsulod wa ko siya makita sa lantay sa gawas nga naandan niyang pahulayanan human sa makaugtos nga pagpintal midali kog saka diha lang ko makamatngon nga nabiyaan ko diay si sa silong tay koy dalang sud-an gitubag lang ko sa kahilom sa hawanan nakita ko ang bukas nga pultahan sa iyang lawak sa akong pagsulod bukas usab ang bentana ang silaw sa talisawop nga giabiabi sa nagtinutokayng kahilom sa lawak nakita ko si nga nagligdas sa sawog nagkampat sa salog ang nayabong pintura basa pa ang brutsa nga diha sa iyang kamot gipikpik ko siya tay nia koy dalang sud-an wa ka ba malipay nga nagminyo ko siyay timik nakita ko ang kamalinawon sa iyang nawong nawad-an ko sa hustong panimbang sa kaugalingon nagakos ko siya nasikaran ko ang kahoy niyang pinintal nakalingi ko sa iyang obra may dahon na ka lapyo nga dahon apan nganong usa ra man ka dahon kadako ning kahoya kahibulongan nga usa ra ang dayan-dayan sa iyang pagpakabuhi tay nindot lagi ning imong pinintal gipaningkamotan ko nga mapukaw ang iyang kadasig kahilom gihikap ko ang bugnaw niyang nawong walay paninguha sa usa ka tubag sa iyang pamayhon daw nagtan-aw siya sa usa ka pasundayag nga way bulok way esena way larawan gihapyod ko ang hapo katulogon niyang mga mata kataposan", "author": "OMAR KHALID"}, {"date": "May 3, 2006", "author": "GREMER CHAN REYES", "words": "ang pag-abot ang sugibuhi sa tagsulat ma-search sa kini nga gipalatay sa tinuod nga mga panghitabo sa kasaysayan makita dinhi ang batan-ong nga napagan sa sa ang kahimtang mga pagbati mga pangagpas ug mga pangandoy sa kaliwatan ubos sa kabangis sa gubat tatawng maaninag niining nobelaha kinse ka tuig nga gihagoan sa tagsulat diin sulod sa maong kinse ka tuig nahadiin-diin na lang siya sa nagkadaiyang mga basahonan aron lang pagsiksik sa gikinahanglang kasayoran ug karon ania kining obra maestra usa ka talagsaong historical novel nga nag-inusara sa iyang matang sa kapanulatang nga angay gayong basahon ilabi na sa mga batan-on dili lang sa mga kondili sa tanang kaliwatan sa kabataan nga wala na makasinati ug makatuhog sa atong kasaysayan kaninyo labing gipahinungod kining maong nobela.--editor mibagting ang lingganay sa simbahang nianang ikanapulog usa sa buntag sa talandogon ang ganay sa lingganay nga nanuhot-suhot sa tigming kabuntagon ug mihawin sa kahilom sa dakbayan nga ingon sa nag-awhag sa tawhanong pamalandong ning minatay nga gikasabotang ilubong nianang walay ngalan ang minatay apan nakatandog sa tanlag sa kalibotan dili usa ka ilo kun patayng lawas sa usa ka wa hiilhing sundalo ang buot ilubong sa kalibotan dili anak sa gugma ang minatay panagway sa kasilag usa ka haya nga dili mahinol ug makita usa ka anino sa kahadlok ang hukom sa kahinayak nga makamugnag pagbasol ug pangamuyo makalilisang ang katalagman sa iyang kabangis di maisip ang mga tribung napuhag dakbayang naugdaw gingharian ug buhilamang nagun-ob ug naagbon sa nawong sa yuta sa malaglagon niyang kapintas apan kanus-a pa kayha ang tawo makakat-on ug hilamdagan sa kahimatngon nga way maayong moabot sa panglupig kay unsay maagaw niya sa laing tawo mahawani ra sa iyang kamot ang kalaog may iyang tugbang nga kasilag kansang tango sa pagdumot may makalanag nga panganti sa panimalos ang tawo wala makakat-on sa pagtulun-an sa iyang kasinatian nagpulaw hinuon nga makahinlas og labing malaglagon nga hinagiban sa kamatayon wala pay duha ka libo ka tuig nga gisangyaw sa nga naglakaw sa desiyerto ang usa ka gumaran sa kinabuhi nga dili lang ang silingan kondili ang kaaway higugmaon kaanindot apan natan-aw nga ang sa gihimo lang puhunan sa gamhanang pila ka gubat ang nahimo sa ngalan sa krus sa mga panglupig ug panglutos sa wala pa ang sa nga karon gibagtingan sa kamatayon sa simbahang pagbagting ang d ang ug ang de unya ang ug dayon ang lingganay sa tanang simbahan sa dakbayan sa pagkahilom sa mga pusil sa panggubatan nagsayaw ang sa kalipay nagsuliyaw ang sa pagmaya magahob ang sa nagsingkiay ang tagayan sa alak sa makabungol ang budyong sa mga gamhanan nga nanagsangyaw sa sa sa nagmaya ang katawhan sa kataposan mitang-on da gayod ang pagtulo sa dugo sa panggubatan apan may mga tawo nga wala mahimuot nahilom ang pusil apan sa dughan nag-alintabo ang kahiubos bulog ang kalinaw kay kasabotan nga panglupig nga gipamugos ngadto sa mga dili makiangayon giusab sa ug sa mga kaanib ang mapa sa sa way pagtan-aw ug pagtamod sa tingog sa katawhan sa kayutaan nga hingtungdan ang nakitang paghari-hari sa kusgan batok sa mahuyang dili panagsabot alang sa kalinaw kondili usa ka silot nga gipamugos sa kaliwatan pagkalawat sa pinulongan sa paninugon sa kasabotan nga gimbut-an sa kusgan ug malupigon natapos na ang gubat apan padayon ang pagdili sa mga barko sa dunggoanang nga mahikawan sa pagkaon ang lunos nilang katawhan nawagtang na sa ang ug ngadto sa gitabas ang ngadto sa ug nia kining pagdili sa pagkaon sa lunos nilang katawhan mao nga wala pa gani mauga ang tinta sa kasabotan sa may nagpangitag paagi nga makapanimalos dili lang paglukat sa garbo sa kaliwat nga nagusbat sa panggubatan kondili pagluwas sa katawhan sa dili makiangayon nga kasabotan kanay pagbati sa nasod nga naparot sa naghinapos nga tuig sa sa samtang ang usa usab ka bulkan kansang kahiladman nagpuot sa aso sa kayong gitago nga naghulat lamang sa tukmang panahon sa pag-ulbo ang gamay lang nga yuta susama lang sa nga usa sa ka nasod sa niadtong higayona dako lag diyotay sa ang yuta batoon usa sa unom ka bahin lamang ang magamit sa panguma ang may lumulupyo nga niadtong panahona ang panguma dili kalaoman sa ingon nga gidaghanon nga katawhan sa patigayon natan-aw nga sila mabuhi apan nakita sa mga nga gimakuli kanila sa mga ang ekonomikanhong kagawasan sa pagpakabuhi sa sa ug ngadto sa sa kamingawan sa naglupad ang bandilang gipanag-iya sa ang ang ug giyak-an sa mga ang ug samtang ang nakasiphod sa ug ug gipatikan sa timailhan nga ug usa sa pulo sa nga gitawag og gibahin-bahin sa nasod nga ang kayutaan sa ang mga naghinan-aw lang nga maibogon sa mga abot ug mga lughason raw materials nga gipahimudsan sa mga nasod sa kasadpan kon ang pailob matan-aw nga usa ka pisi sa kamot sa mga kanus-a kayha mapupos ug mabugto anaa sa kamot sa samtang ang hinigtan sa ang nahitabo sa mao say nahitabo sa dakong kayutaan sa ang pagkabahin-bahin sa kayutaan ngadto sa mga nasod sa kalibotan gisagpa sa bug-at nga taripa sa dunggoanan ang patigayong nakita sa mga nga may duha ka gamit ang pisi sa ilang kamot magamit nilang himan nga makatapon sila sa pikas habig sa kalibotan alang sa ilang kaluwasan kun paghigot sa kahoy sa pagpasagad ug maghinan-aw lang nga kalunosan ang ilang katawhan sa tinguha nga makaugmad og ekonomikanhong kaluwasan namugna sa ang nga ang iya lamang sa usa kini ka ekonomikanhong gumaran alang sa ekonomikanhon ug politikanhong kaluwasan sa katawhan sa mga kaliwatan nga hingtungdan ang tinguha ug panultihon laway lamang kon huyang ang nasod ug way kusog nga makatubos sa iyang pamahayag mao nga nangandam ang ang gubat dili kalikayan ang matag hagtok sa taknaan gitubag sa lanog nga basal sa maso sa pandayan way hunong ang gam-anan nga nag-ugmad sa makalilisang himan sa gubat ang kagubot nahukman na naghulat na lang sa tukmang panahon sa pag-ulbo tingali ang kagubot sa nabinhi sa nasodnong pagbating niadtong dihang ang nga ni miyuhot ngadto sa sa sa karon sa kasugoan sa presidente sa ug sa mahulgaong kanyon niini mimando sa emperador nga buksan ang ganghaan sa nga makasulod ang misyonaryong ug mahimo nilang merkado usa kini ka hinari-hari ug linuog nga panglupig sa katawhan nga mahuyang ang tawo mahimong hamubo dag panumdoman mahimo lang mahikalimot sa iyang kagahapon apan sa usa ka nasod kansang dughan nagkayo ang gugma sa yutang natawhan ang nahimong panaog-daog magpabiling iwag nga maghayag sa panumdoman sa kaliwatan", "title": "ANG UGMA WALAY PAG-ABOT"}]}