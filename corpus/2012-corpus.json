{"corpus": [{"date": "12-18-2012", "title": "ANG BUNGOL UG ANG BUTA UG ANG AMANG", "words": "ang bungol ug ang buta ug ang amang daghan pa unta akong isugid apan ayaw na lang kay bisan ako dili man makadungog niining tanan ako usab daghan pa untang ipakita nga wala mo sukad makita apan ayaw na lang kay ako mismo wala man usab makakita niini ug ako usab daghan pa untag isulti samtang ang gadasok sa tumoy sa akong dila buot mangambak sama sa mga pispis nga gilaayan na sa ilang mga salag apan ayaw na lang kay sa tibuok kong kinabuhi hangtod sa kamatayon dili man intawon ko makalitok ug karon maghawid ta sa atong mga kamot samtang maghangad sa langit aron mahidangat diha ang atong gipangayong pasalamat", "author": "RIC S. BASTASA"}, {"date": "12-20-2012", "author": "GRATIAN PAUL R. TIDOR", "words": "aninipot na ko kahinumdom kanus-a ko kataposan nakakitag aninipot dinhi sa dakbayan mao nga dako akong katingala dihang nakit-an ko ikaw nga naglupad- lupad ibabaw sa mga parpagayo dinhi sa akong tugkaran gusto ko unta nga pangutan-on ka nganong gainusara ug nasaag ka man dinhi kinsa ka man ugaling ikaw usa ka bulalakaw di ko ikaw kaw-itan og pangandoy kon usa ka man ka manulonda di ko ikaw pabalonan og pag-ampo kay kinsa man ako nga mobungat pa og laing gasapwera buyag gikan gipasaksi ko nimo sa talagsaon mong kahayag", "title": "ANINIPOT"}, {"date": "12-22-2012", "title": "BISAN INIG HUMAN", "words": "bisan inig human nga sementado taliwala sa banwa salin kini sa balay nga kanhi ginama sa amakan ug punoan sa lubi ang bugtong bahin sa tinukod nga ningdukot sa yuta samtang gitilaan sa kalayo ang atop mga posti ug mga bongbong sa niaging semana sa dihang nipid-ok ang katapusang aligato sila nga namuyo dinhi ug ang ilang mga silingan nagpanon padulong sa mga naugdaw aron mangaykay sa mga handumanan nga gilubong buhi nianang abo walay makatamla sa katunhay sa mga silingan sagad man gud dinhing dapita ang ingon niini nga kalisang mahimong tabil sa mga nagpahipi nga pagluib tabang gamay kawat gamay busa ang mga namuyo naniguro og bitbit sa mga kaldero mga platong sartin mga kutsara ug mga tinidor ila kining gisab-it sa ilang mga kasingkasing samtang gipas-an sila sa ilang mga tiil latas nianang mga awaaw ug bisan ugma damlag aduna sila'y kasak-an ang ilang pagkatulog galatagaw ngadto sa banwa didto sa ilang yanong panimalay sa dili halayo nga pahinapon sila gasawo sa hinukad nga mais ug buwad lawlaw sa makausa pa ilang gilamoy ang mga abo ug aligato ilang gituslob sa suka ang gipangnuka nga mga kasingkasing  sa daplin gilup-itan sa pultahan ang tapot-lawas nga mga ugma wala'y mga kasway wala'y mga tiil", "author": "CORAZON M. ALMERINO"}, {"date": "12-26-2012", "author": "CAGAYAN DE ORO CITY, PHILIPPINES", "words": "gipatay natong gabii magkagubot unya ayawg saba", "title": "GIPATAY NATONG GABII"}, {"date": "12-18-2012", "title": "KATAPOSANG LINGI", "words": "kataposang lingi bagtok talinis nga niyebe kining mga luha nga mohagsa mohaom og dunggab nianang gitaya nga atop sa kagahapon pino-pinohon ang pagbuslot pagpulpog pagdugta sa hait nga pandong ngitngit nagpabuta kanimo sugaton ikaw sa akong pahiyom bisan mopakli na ang imong mga mata sa kataposan", "author": "TEA SOLON"}, {"date": "12-28-2012", "author": "MANILA, PHILIPPINES", "words": "no hay olvido na ang kataposan tang tunob busa na usab nato sa gum-os nga bukid usa ka lakang usa ka handomanan ta ang linaw sa mga gangis tibuok gabii bisan tuod sa sidlakan hunong ang pagbiyuos sa rosa panganod wala nato makutlo ang gihay misaad og langitnong kahingawa apan namugnaw na sa pug-aw nga kangitngit gilumot kong mga kamot pinangga miapas nga banagbanag dili ko mahanggap sa pinadunghay nga ulan", "title": "NO HAY OLVIDO"}, {"date": "12-20-2012", "title": "PAKSIT", "words": "paksit na man diay ingon pa sa tiguwang naminaw sa duha ka rapper pwerte sab ang ngislit sa nag-rugby nga boang gipakanaog sila sa driver sa iyang balay gidili ang way sapi dili biya tanang pagkugi panginabuhi ug dili tanang ambisosyo mikab-ot sa kaayo pananglitan ang batan-on nga kanunay og palasyo sa iyang mga damgo matagakan og bitoon sa kalaay iyang ipabadlis sa aso sa kangitngit wa tay snow tay snow singgit usa ka banda na hala...usapa na man hinoon tang isud sa bulsa pung pa ni nga nanghinawak sa habog niya nga lawak sa syudad sa malipayon di pwede mohilak brad way kawat lagi part diay balak samtang nagpakapaka ang lantaka sa kamatuoran--lumping nga kwarta gi-shot sa lata na hala lamya na lang nang hamon ug keso de bola", "author": "ERIK TUBAN"}, {"date": "12-28-2012", "author": "URIAS A. ALMAGRO", "words": "sa dan-ag sa asul nga bulan ang asul nga bulan apan sama lang gihapon ang iyang luspad nga kahayag ug ang gidan-agang kalibotan way paghikatulog nag-alindasay way habol nga kalinaw asul nga bulan ikaduhang takdol sa sulod sa usa ka bulan", "title": "SA DAN-AG SA ASUL NGA BULAN*"}, {"date": "12-26-2012", "title": "SA DIHANG MIBAHAR NA ANG AKONG PANAN-AW", "words": "sa dihang mibahar na ang akong panan-aw ko ba'g kining antipara sul-ubon kuridason ang katin-aw nga kon mahilayo ka man o mosikit ko gihapon ang matag busikad imong mga mata nga bisan ang adlaw beterano sa kahayag mapugwat lang gihapon sama nako nga bag-ohay lang niining dako kining talinghaga ang anaa sa duol klaro kaayo perlas nga miuha sa bilahan sa hunasan pastilan madunggan ko pa ang bayle matag balikos sa mga letra sa karaan mong ang letrang paraygong mitanday dunay gihunghong nga hinungdan sa pagkusnit mo dapit sa akong bugan ug giutgan akong dughan hinuon dakong tanghaga sa pagyanghag unahan ikaw ba kana o usa ka yamog mitalipsay sa hakop sa dahon ka dibuhong gitakigan bisan kasulaw nga mibukot kanimo", "author": "TALISAY CITY, CEBU, PHILIPPINES"}, {"date": "12-22-2012", "author": "GENALYN G. OMAPAS", "words": "tubig akong damgo ako ug ang tubig usa ra yano kaayo nako ang pagginhawa sa kinapusoran sa usa ka dagat nga diin ako kalit nadagsa dili lisod ang paglangoy sa akong pamati ako usa ka puya nga nibalik pagtidlom sa tago-angkan sa akong inahan tin-aw ang dagayday sa tubig walay lanog walay kangitngit walay katugnaw walay kagubot walay anino nga maghadla sa takna kalinaw ug kagawasan sa matag panaw nga napautaw- utaw duyog sa sulog nga wala'y padulngan sa akong pamati dinhi ang sinugdanan ug wala'y nasayod nga basin ikaw ako usa ka isda o dili ba kaha kataw sa atong mga damgo nga buot mokaplag ug mga isla tugbang sa mga huni sa balod nga igo na moamuma sa nasamdan natong mga kalag susama ba usab niini ang hinapos natong mga takna nga kita mokayab sa pabalik sa lawod ug diin didto mahikabalo kita sa pagyukbo sa lilo sa akong pagmata pagkawas padulong sa mala makab-ot na nako ang kahibalo sa pagtimbang ug mahisabtan si mahitungod sa akong duha ka tiil ko maunlod", "title": "TUBIG"}]}