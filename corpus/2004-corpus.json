{"corpus": [{"date": "August 18, 2004", "title": "ANG TAWO NGA NANAMIN SA ADLAW SA TINAGONG DAGAT", "words": "ang unang manding karya memorial literary award nagbasbas ko sa tigkahoy nga buhatong kasko sa usa ka subiran dihang naagni sa dahunog sa makina sa dagat nga nagdagan sa piliw sa tingog sa makina sa lansang kinatigan nga magbiyahean matag adlaw sa ngadto sa nahisabtan ko sa tingog sa makina nga kini daoton wala kini molatas sa dakong lawod nga maoy laktod sa duha ka pantalan sa akong agpas kini mitapon sa ug nagdagan nga nagpahigad nga nangabat-kabat sa piliw sa dakong yuta sa hingpaminawan ko nga ginapos ang kusog sa makina wala nay lahutay nga makaabot sa iyang pantalan naghingos-hingos kini ug unya nag-ubo-ubo ug sa wala madugay nahilom naaberiya kini tungod sa sa tanang dapit ang kansang tagnos nga mga bato daw ang hait nga mga ngipon sa higanteng mananap nga naglubog sa dagat nga nag-atang sa mga sakayan nga idagsa sa daotang panahon apan unya nakita ko nga miguho ang lansa sa balwang sa usa ka pangpang sa baba sa bukana nag-aginod nga gitukonan nga gipasulod sa malinawong tubig sa sa duol na kini sa baybayon gihulog ang angkla sa ulin unya inanay kining midungas sa puting bunbon di layo sa akong pandayan nadani ang akong pagtagad niadtong tawo nga nagsul-ob og puting t-shirt ug tagumong pantalon naglingkod sa lantay sa lansa nga nagkalingaw pag-akin-akin sa iyang tiil apan mihunong ang tabyog sa iyang mga tiil dihang nakalantaw kini sa diin nahimong talan-awon ang kahoy nga dapdap nga namugos nga mabuhi sa liki sa habog nga pangpang nga ingon sa nanlimbasog sa paghinimbang nga dili madakin-as ug mahulog ngadto sa dagat unya milusad ang iyang panan-aw ug misarap sa baybayon ug gisabod sa duha ka bata nga nagkalingaw sa ilang gihimo nga kastilyong diha sa bunbon miliso siya dihang nakasukad ang iyang mga tiil sa salog sa lansa mitindog mihangad siya ug nangita sa iyang nakita ang nga nagsiga gintang sa atop niadtong balay daplin sa baybayon misubay siya sa tarik unya milatay sa katig ug milusad sa baybayon namidpid siya sa dagat nga naglakaw sa lapyahan sa unahan gisanta siya sa pangpang nga miputol sa baybayon mibalik siya sa iyang agi ug gisubay ang iyang mga tunob wala siya molahos sa lansa giduol niya ang duha ka bata nga naghimog kastilyo sa bunbon kinsa ang prinsipe magpuyo sa palasyo nangutana ang tawo pagkaalinggat sa gibuhat sa mga bata do-dong matod sa dako nga bata siya diay si ikaw kinsa ka man a-ko dok-dok si imong manghod a-ko pang-ga matod ni mikatawa ang tawo mikuot siya sa bolsa sa iyang pantalon giaporan niya ang mga bata og tagsa ka buok dulse ang nahibilin sa iyang kamot gihusloan sa putos ug gihungit sa baba si mitan-aw kang apan kini wala magtagad sa dulse diha sa iyang tungod nga gihulog sa tawo pagkamatikod sa tawo nga ang bata nag-agad kang giagda niya kini sa pagtilaw sa iyang gihatag dihang giugom na kini ni gipanitan ni ang iyaha ug giduom sa baba gitan-aw sa tawo ang mga bata dihay kahingawa sa iyang mga mata kahingawa sa mga butang nga gihinugon sa pagbati kansang lintunganay ug kahulogan wala ko lang matugkad ug masinati ang inyong balay gitudlo ni ang balay sa iyang apohan ang inyong tatay magtingog si nagpitok-pitok ang mata niini nga nagtan-aw sa tawo nanagat sa tawo nga nakalantaw kang nga namukad sa panggal didto sa danghiligan wa man ko ta-tay i-lay sul-ti a-gi li-ki ka-wa-yan mikatawa ang tawo si ko baw do-dong miubo si ug mitalsik ang dulseng giugom mihilak ang bata gigakos kini ni nahangangha ang tawo wala niya hisabti ang kahimangod sa bata nakasiklap kini kanako sa pandayan miduol gitan-aw niya ang sakayan kong giugba subiran ko siya ang kahoy miyango siya gitan-aw ang hatay sa kasko nga akong gikortehan maayong kahoy ang mulbolan dagatnon ang tawo nasayod kini unsay kahoy nga molungtad sa dagat ako si mipaila ang tawo nga mitunol sa iyang kamot eduardo gitug-anan ko siya sa akoa nga midawat sa iyang kamot imong mga bata wa ko hisabti ang paghilak sa bata matod sa tawo magsoon ang duha gikab-ot ko ang galonan sa tubig nga gikaw-it ko sa sanga sa talisay ug gitungab di sila magsoon gisayran ko siya human ikauli ang galonan sa gisab-ongan niini dili sila magsoon sa di kini makatuo nga ang duha dili magulang ug manghod sa gipakitang pagmahal ni ngadto sa batang gamay si usa ka anak nga way higayon nga makabaton og kahingkod sa panimuot sa iyang kinabuhi apan talagsaon ang iyang pagbati bitaw lusaw ang kabuot ni apan ang kakulangan sa iyang kinabuhi gibayran sa iyang pagbati undayon ko sa iyang natuklasan sa kinabuhi ni gitudlo ni kana ang iyang balay di sila magsoon busa masabot sa duha may nangipon ug kinsa may nagbuhi sa bata ka nagsulti kang nga kini miagi sa liki sa kawayan ang bata walay amahan ug inahan ko ang uhas sa sepilya nga nahabol ug gibaid wala ko ikahimuot kining pangusisa sa tawo usa ka tawo sa hangin usa ka dagsa sa panahon kansang kinabuhi usa ka pangutana ingon man ang tumong ug katuyoan sa iyang panaw ug ania mangusisa sa mga sugilanon nga nahipos sa dughan sa hinuon nakita ko nga mabination ang tawo sa gipakita niining pagtagad sa duha ka bata tingali wala kiniy daotang tinguha nga kini nagpakisayod gumikan sa paghilak ni sa iyang panukit-sukit nga di angay ikasilo sa buot nga kini nakapamalandong nga malagmit ang bata may tinagoang kasinatian nga nakaagni sa iyang kaikag pagsubay sa hinungdan dihang hait na ang uhas nga akong gibaid gibalik ko pagtaod sa iyang bayanan apan wala ko mopadayon pagsepilya ang tawo wala molakaw nagpaabot kini nga suginlan mao nga gisugiran ko siya kang ang maanyag nga dalaga sa si igo lang nakatapos sa elementarya apan nakatan-aw sa yutang pansil ug sa kahig-tuka nga kinabuhi sa mananagat siya nahagit pagbiya sa walay ugma nga kinabuhi sa ug nakahukom pagpangita sa maayong kapalaran didto sa mabulokong kahayag sa dakbayan pagbalik niya duha ka tuig sa iyang pagbiya sa balangay may tulo ka bulan na siyang mabdos kang si ingon sa way tinguhang pakatawhon ang binhi sa iyang tiyan bisan unsa na lang kadtong mga gamot nga gipanguha ug giitos sa tuyong malaglag ang bata sa iyang sabakan napakyas siya natawo ang bata apan kini ang nagbayad sa kalapasan sa iyang inahan natawo si nga usa ka amaw sa duha na ka tuig si gibilin niya ang bata sa apohan ug mibalik sa siyudad pagbugtaw sa maidlas niyang kapalaran wala na kini mahibalik si nga maoy nag-alima kang namatay niadtong miaging tuig napulog usa na si apan si ingon sa nahikalimot na sa hingpit nga siya may anak nga gibilin sa mao nga giagni namo si pagpuyo sa balay usahay ugod hitaligam-an ko pagbitbit ang balon nga giandam ni alang kaniya apan wala kini manalinghog nagpabilin kini sa balay sa iyang apohan uban sa iro niya nga si pinangga ni si maoy akong pagtuo nga ang iro maoy nakapugong sa iyang pagbalhin pagpuyo ipon kanamo mangtas si ang iro namong itom lutoson niini si kon mahilabay sa among balay magkaihi-ihi intawon si og dinagan nga magbahag ang ikog pauli mabination si sa mananap nasaksihan ko ang talagsaon nga pagpangga niini sa iyang iro dihang si natumbahan sa lubi nga nabunggo sa habagat wala dayon mamatay ang iro iya kining gitambalan ug gialimahan pagpakaon apan namatay gayod kini bisan sa iyang pagpangga nahadlok kong malusaw pagsamot ang utok ni sa kaguol sa kamatayon sa iyang iro misayaw si misayaw ug misayaw unya miyaka kini ug miligdas sa yuta ug mihilak gihagkan niya si dihang ilubong na kini si di gyod malimot paghatod og kan-on matag adlaw sa lubong niini nahunong lamang ang pagduaw niya sa lubong ni dihang mitumaw si sa iyang kinabuhi nahipalgan ang bata nga may unom pa lamang ang panuigon usa ka buntag sa dihang si nahiagi sa kapilya gikan nga naghatod og kan-onon sa lubong ni natulog ang bata sa yuta tungod sa altar bulingit ug daghag mga pangos maoy pagtuo sa mga tawo nga ang bata gikan sa usa sa mga balangay sa bukiran sa ang dakong bukid nga nagsuot sa mga panganod nga kini nahimulag sa iyang mga ginikanan dihang gihasi ang sa armadong mga tawo ug gipamatay ang mga mulupyo walay gipinig bata ug tigulang lalaki ug babaye ang nahimong kalubngan sa wala mahipos nga mga minatay ang nahitabo sa nahimong usa ka tigmo ang matuod naingon sa dagom nga nawagtang sa nagtampuog nga tinambak nga mga uhot nga gipanagsubay sa daghang mga pakisusi gani nakadani man kini sa pagtagad sa mga nasod sa gawas nga natandog sa maong hitabo kinsa naningkamot nga pinaagi sa ilang kapunongan mahituklasan ang matuod sa kalapasang nahimo batok sa tawhanong katungod ang militarya mitulisok sa npa nga ang nahitabo mao ang linuog nga binuhatan sa way nga mga komunista nga buot moilog sa gahom apan may tingog usab nga nanghimakak nga kadto usa lamang ka pasumangil nga makapanghunaw sa dugoong kamot ang militarya daghan ang nanagtuo nga ang nahitabo sa mao ang linugdangan sa nayabag nga lic ang sa cia nga gipahimuslan sa militarya sa paggamit sa mga vigilante ug sa pundamentalistang simbahan sa mga panatikong tinuohan pagpuhag sa mga tawo nga gituohang komunista kun nakatabang sa mga komunista nga nagsalag sa mga balangay sa bukiran sa mao kadto nga tulo ka semana human sa ngilngig nga hitabo sa nahibutho si sa apan dili masubay kon kinsay iyang ginikanan kay matag higayon nga kini pakisayran ang bata mokurog ug mohilak gani wala man kiniy gikatug-an sa iyang ngalan dodong ang tawag ni kaniya ang ngalan nga siya karon nailhan ug masangpit nahisagmuyo siya wala kiniy gikasulti sa gisugilon ko kaniya naniltil siya sa kahilom sa kahilom nga milubad ug mihawid sa kamingawan sa lawod sama sa usa ka gapnod nakita ko siyang gidala sa sulog ug gianod ngadto sa dapit nga dili ko na maabot ug matandog ug unya ang lansa tag-as ang iyang lakang nga mibagtas sa baybayon kinsa siya ko sa hilom ug asa siya paingon usa siya ka magsusulat nga nagpangitag maanindot nga sugilanon kun usa ka magpapatigayon nga nagbugtaw sa usa ka dakong salapi nga sipongon sa nagpaabot nga kasabotan kun usa ba lamang ka tawo sa hangin lumalabay walay tumong ug katuyoan ug higayon gawas sa pagsilibudhay ning kalibotan kay sayon ang kinabuhi ug way pakabana sa kalihokan sanglit siya man nanag-iya sa hingpit sa iyang panahon nahangangha ako pagkakita niini nga nanaog sa lansa nga nagbitbit sa iyang bag misibog ang lansa miwara-wara siya ngadto sa lansa may usa ka babaye nga mibalos sa iyang pula nga bandana dihang nakuha na ang rumbo niini mihugong ang makina ug tulin kining nagkalayo sa baybayon sa pagkaugma nangamig ang balon nga gidala ko sa mga bata walay tawo ang balay giabot kog kabalaka sa mga bata apan nahuwasan dihang nalilian ko ang bag sa tawo sa usa ka suok apan hain sila pagkahapon nga talisalop na ang nahiabot sila kuyog sa nagpanon nga taga nga nanabo sa tugbongan nagsanuoy sa ilang mga tinaboan ang tawo nagpas-an og usa ka sakong bugas ug nagbitbit kinig igo-igong gitas-on sa-gamay-sa-kumingking nga alambreng aserawo nagsunod si ug nga apod sa bayong nga tugob sa pinalit nalipay kong nagtan-aw sa mga bata nga nagsul-ob og bag-ong kamisin pagkasunod adlaw nangaligo sila sa dagat nakita ko nga maayo molangoy ang tawo ug may utong kini taas og hangin dugay motunga kon mosawom dihang natagbaw sa iyang pagkaligo gitudloan niya si unsaon paglangoy magkaudtohon na ang silang nahaw-as sa dagat nianang pagkapalis nanghulam kinig limbas ug sa martilyo kong de bola nagsarol ko sa pagkuhag igong giladmon sa kasko apan moilog gayod sa akong dalunggan ang hinagtik sa martilyo sa unsa bay gipipi niini didto sa balay pagsalop sa nga mopauli na ako gihatod niya ang akong gamit nakita ko nga abaniko ang iyang nahimo gihimo diay niining pana ang alambreng aserawo nga iyang napalit didto sa tabo sa tugbongan pag-abot ko sa pandayan sunod adlaw wala na kini sa balay sayo kining milusad sa dagat matod ni nga namukad sa iyang panggal iya kining nalantawan nga namana didto sa dawis wala pay udto nga siya mihaw-as sa dagat halos di ko makatuo sa iyang pinanaan nakapana kinig banagan usa ka uhawon lipti may kinsan duha ka di na manubo nga timbongan usa ka lawihan ug usa ka pantaan daw pinili ang iyang kuha nga dagko ug lamian nga mga isda gidayeg ko ang iyang kaigmat sa dagat apan wala kini mosagop sa akong pag-ila sa iyang katakos isdaanon lang matod niya ang nianang pagkagabii mibulhot ang habagat ang unos gibuksan sa kilat ug lipak nga ingon sa nakabasag sa langit midaguok ang lawod sa mga balod nga naglumbaay pagdumog sa pangpang sa mibunok ang ulan nga gipakaingon kog di na motuang apan milinaw pagkabuntag ang dagat lubog ug daghag gapnod ang baybayon kusog ang unos gabii matod niya nga nagtan-aw sa kasko nga napuno sa tubig nga akong gilimasan habagat na di na makapanagat panagaton pa kining gihupay kong iyang kabalaka mitabang siya dihang gikulob ko ang kasko sepilyahan ko ang sag-od milingkod siya sa dakong gamot sa talisay nga mituwas sa bunbon wala ba panugnawa ang mga piso mo gabii milimbo ang hangin ug nanglusot sa salog nga kawayan walay habol ang mga bata natandog ko sa kahingawa sa iyang tingog daw siya ang tinuod nga amahan sa gipakita niining pagbati ngadto sa mga bata apan sa laing bahin ako gisukna usab sa daghang makahasol nga pangutana kon unsa kini si sa iyang kinabuhi ang iyang pagka siya sa iyang pagka tawo lisod nga masagop nga ang usa ka tawo nga may gukod sa iyang panaw mosimang ug maglangan sa iyang katuyoan pagluwas sa usa nga naalaot sa kapalaran labaw sa tanan kon kini nay mangilog ug mangulipon sa iyang panahon ang buhat sa kaluoy daklit ug lumalabay kay ang usag usa may tulubagon sa tawag sa kinabuhi ug may iyang bahin sa kahasol sa iyang pagpuyo ning kalibotan usa ka tigmo kining pag-abot mo sa gipakigsultihan ko siya sa tuyo nga matukas ang tabil sa iyang kinabuhi diin gikan asa paingon usa ka pangutana bitaw matod niya nga misulat sa diha sa bunbon di na masubay ang dalan ning akong paglatagaw nahatan-aw ako kaniya wala kaha kini kalisoi sa turnilyo kana malilong ang kabalaka sa akong tingog mibalhin siya paglingkod sa gapnod nga gisilong sa talisay niadtong miaging bagyo pangandoy kong mahimong magsusulat matod niya apan nakapasar sa usa ka pasulit ug nahimong scholar sa kagamhanan sa kurso nga natapos ko ang maong kurso apan wala mahiuli nga nahaylo sa trabaho nga gitanyag sa usa ka kompaniya maayo ang suhol ug ako nagtinguhang makatigom nga makadalag gasa sa akong mga ginikanan ug igsoon usa ka buntag samtang namahaw ako nakugang sa balita sa radyo sa ngilngig nga hitabo sa among panimalay gibunlot ko ang akong bag ug midali pagpauli wala na akoy nakitang balay sa akong pagpauli naugdaw na kini sa yuta gitudloan ko sa lubong sa akong mga ginikanan ug sa magulang kong dalaga apan wala ko igkita si ang manghod kong siyam pa ang panuigon sa wala pa mamatay si kini kuno nakasugid nga ang bata gitunolan og salapi ni ug gipaagi sa kosina nga gisultihan nga paikyason magpalayo siya ug di na mobalik sa dihang nakasulod ang mga tawong armado gipusil si ug si gilugos si ug unya gipusil nahilom siya dihang wala nay gikasumpay mibalik ko pagsepilya dihay malumong mga tudlo nga mihinol sa akong kahiladman nagtibi ang pagbati ko sa kaluoy sa tawo nahisabtan ko ang imong pagbugtaw way makatukso sa tinguha mong maningil mipahiyom siya milantaw siya sa gitan-aw ang dapdap nga karon namuway sa pulang mga bulak nga nakadasig ug nakapanindot sa talan-awon sa abohong langit ang pagdumot matod niya di angay himoong bakanan diin tukoron ang damgo sa tawo malaglagon ang kasilag sa kalinaw ni kinsa man nga nag-itos og pagdumot sa pagpanimalos ako nangita aron ihatag ang nawala unsay pangitaon ug ihatag ko hisikopi ang kahulogan sa maanindot niyang panultihon ang gugma sa huyuhoy ang laghaw niyang tingog ang gugma nga nawala sa kinabuhi sa tawo wala ko mamilok nga nagtan-aw kang nakita ko ang usa ka tawo kansang kahabog kaindig sa panganod gihugtan ko pagkupot ang sepilya sa akong kamot sa kahadlok siya akong magakos ang gugma mipadayon siya maoy tahom butang nga nahawani sa kinabuhi sa kaisog sa tawo nawala kini sa liboan ka mga siglo sa iyang kagahapon nawala karon sa iyang buhilaman ug mawala sa iyang mga ugma diha sa duyan sa iyang mga damgo ang tawo nalimot nga ang gugma usa ka gasa sa kinabuhi ug di mahimong puhunan nga kini mapalit ug ikabaligya nganong di ta man pahimuslan nga magmabungahon ang mubo tang panahon ning kalibotan sama nianang kahoy nga nabuhi sa liki ibabaw sa dakong pangpang usa ka balak sa katahoman sa kinabuhi sa among pagpanghigda ni nianang gabii nahimatikdan sa akong asawa ang akong kahilom usa ka magtutudlo ang akong asawa sa barangay sa silingang baryo sa amihanan sa nangusisa kini kon unsay gilili ko sa kagabhion wala ka nay nakita kondili si wala ko magtingog nakita ko si sa nawagtang panahon nga nagsungasong sa nagkayong udyong sa kasilag sa tawo nga nagsapnay sa samarong salampati sa kalinaw ug karon sa nga siglo sa atong panahon nalantawan ko siya nga nagbarog sa utlanan sa kahayag ug kangitngit nga nagdalag binhi sa liso sa gugma nga iyang gipugas sa iyang matag tunob sa nawong sa yuta ka ba baya may gisulti ko ug wala ka lang manalinghog unsa kana ko nga gibati kog kahingawa nga ikaw kawad-ag kaikag pagtapos sa imong kurso ayaw kabalaka di ko mahisalaag sa akong rumbo dako ang pagtan-aw mo kang nahimo mo siyang idolo kon magtukod lang kinig simbahan ako nagtuo nga ikaw una niyang disipulo talagsaon si nga pagka tawo tungod ba lang nga wala kini molahos sa iyang tuyo sa unahan ug nangamahan sa duha ka bata nga way mga ginikanan kana apan tipik lamang kana sa kahimoan sa iyang pagka tawo talagsaon ang panud-ong niini sa kinabuhi gani makakita man kinig katahoman sa usa ka butang nga sa mga ingon kanato wala lamay bili kun kahulogan sa unsa pananglit kahoy sa sa kahoy sa kinig katahoman sa dapdap nga nagturok sa liki sa dakong pangpang gasa kana sa pagkatawo mao kana ang matang sa tawo nga mahimong malamposong magsusulat kon buot man tinguhaon pila lang ang magsusulat kadaghanan magbabasa gitukbil ko sa kaulaw gihimo kong kalingawan ang pagsulat og sugilanon dihang miundang sa akong pagtuon samtang gipahuman si sa bse pagkamatikod ni nga mipalit kog segunda mano nga makinilya kini nangutana kon nausab ba ang akong hukom nagkasabot man ugod kami nga human sa usa ka tuig sa iyang pagtudlo tiwason ko ang nahibiling usa ka tuig sa kurso kong mikulo ang akong kabuhi sa paghisgot niini sa tawo nga mahimong malamposong magsusulat tingali wala lang kanako ang gasa sa usa ka magsusulat ingon sa naangkon sa pagka tawo ni sultihan ko unta si nga buot kong dapiton si sa balay apan gidaog ko sa kataha ilabi na nga kini may pasiuna sa naghingapin kong pagtan-aw sa tawo naghunahuna ko sa maayong kapalaran sa duha ka bata ning wala damhang pagtunga ni sa ilang kinabuhi dihang hidunggan ko si nga nangutana diin man siya ug unsa may gikasulti sa iyang pamilya gisuginlan ko si sa ang pinuy-anan ni ug sa nahitabo sa iyang mga ginikanan ug duha ka igsoon kana tingali ang tubag sa iyang paglaag-laag matod ni wala ko magpalandong ingon niana kangilngig ang nahitabo sa ilang banay manimalos siya kana ang akong pagtuo kay mao kana kita utang-bayad matam-is nga manudya ug manimalos way pasaylo ug di mahikalimot apan kini si ang tawo nga nakakitag katahoman sa kahoy sa pangpang imong ihinagbo buot mong ipasabot siya way pagbaton og kayugot way pagdumot way kasilag sa nahitabo sa ilang banay pagdumot matod ni di angay himoong bakanan diin tukoran ang damgo sa tawo malaglagon ang kasilag sa kalinaw ni kinsa man nga nag-itos og pagdumot sa panimalos siya nangita aron ikahatag ang nawala unsa kana ang akong asawa unsa may nawala nga ihatag gugma ang gugma nga nawala sa kinabuhi sa tawo nahilom siya dihang wala na kini makigtubay mibakod ko ug gipalong ang suga apan landag ang kangiob sa lawak sa mga bituon nga namuhayag sa kagabhion sa bukas nga tamboanan naghinay-hinay kong mihigda nga di makatugaw sa akong asawa nga natulog nagpaminaw ko sa mga tingog sa kahilom sa kagabhion ang mga gutlo nga milubad sa kawalaan kisaw ang agos sa sapa sa panahon ug sa layong unahan hagawhaw ang tawag ni ug sa buntogon na ako sa katulogon si nagsangpit dapiton mo si sa balay pagkabuntag naabotan ko siya nga naghulat sa pandayan sultihan ko unta sa among pagdapit kaniya sa balay apan nakita ko nga andam na siya sa paglakaw gitunol niya ang usa ka manggatoson nahatan-aw ako kaniya wa ko mahinumdom kini nakabaylo kanako matod niya gipamalihog ko sa bugas sa mga bata kana ilang panud-an di ko unta dawaton di niya ikahasol ang panud-an sa mga bata sa wala pa siya ang mga mananagat wala magpasagad sa mga bata apan namugos gayod kining ibilin niya pa bisan na lang sa unsa nga kagamitan sa iyang pagbiya si makamao na molangoy ug mosawom butang kini nga nakahimuot kaniya miingon siya nga sa iyang pagbalik iyang tudloan si sa pagpamana kinahanglan ang usa ka tawo matod niya makat-on sa paggamit sa iyang kamot sa usa ka yano nga pagpakabuhi natapos ang bulan sa sa mga ulan ug mga unos sa mitira ang waluwalo ug paglusad sa nahawasig-wasig ang mga gapnod sa baybayon di na makita ang puting bunbon sa mga lumot ug mga samo sa mga lusay ug lapalapa ug sa unsa pang mga turok-dagat nga nangalan-os na ug nangadugta sa baybayon gihawanan sa balod sa habagat ang tangkolan ug danghiligan paglibwas sa nagkadaani ug nagpanglugnas nga mga turok-dagat pagbinhig bag-o ug himsog nga mga tanom nga kasilongan ug makaon sa mga isda nagkalinaw ang hangin sa apan wala mopakita si ang mga bata gimingaw ug nagpangita kaniya di ko ikaulaw nga bisan gani ako nag-iliw sa iyang pagbalik ug unya sa wala damha mitunga siya sa unang adlaw sa labihan ang kalipay sa mga bata si nagdalag daghang mga gasa kang ug ni ug gihatagan niya ako og usa ka stanley nga tape measure sa akong pagpauli sa balay gisuginlan ko ang akong asawa nga nahiabot na si nalipay si ug kini nagbilin sa iyang paglakaw sa tulunghaan nianang pagkabuntag nga pasuginlan si nga siya dinapit sa among panimalay ugma sa gabii siya ang dakong tawo nga paaboton sa among panihapon misayo ko sa pandayan nianang pagkabuntag apan wala ko na kini aboti sa balay namana na kini didto sa tangkolan pinintalan na ang sakayan apan wala pa kiniy ngalan nakahunahuna ko sa ngalan nga emmanuel sa tawo nga nakadani sa pagbati sa nakahukom ako nga himoon kong gasa kining subiran ning iyang pagbalik sa nagtan-aw ang mga bata dihang giletrahan ko ang subiran i-kaw sa-kay i-ni sa-ka-yan nangutana si kang sakay matod ni basta kuyog ka ug ang magtimon li-go ta pa-sil ba-won pu-so do-bo ka-to ga-ni pa-lit man-wel tu-bo-ngan ug bibingka ug budbod midason si ug bi-ko ug sa-ba-ro ay kalami sige kon moabot ligo ang sulti ni kalit nga misiga ang mga mata niini sa kalisang nagpangurog ang bata sa akong paglingi nakita ko ang armadong mga tawo nga nagdulhog sa baybayon hais ko si pagkaalinggat nga nawala ang bata da-da-gan had-lok nawad-an ko sa kahusay sa buot wa ko hisabti kining wala damhang pagbutho sa armadong mga tawo unsay ilang tuyo sa kining pansil nga balangay nga nagpakabuhi sa dagat gisuhid nila ang palibot sa pandayan gihiling ang balay nga gipuy-an ni ug mga bata gisiksik ang kalibonan luyo sa balay wala na magkadimao ang gihimo kong pagletra miagos ang pintal ug mipula ang bunbon sa tungod di ko na magamit ang brutsa sa akong kamot unya hidunggan kong usa kanila nga misugo sa nagkabiba sa radyo sa pagtawag sa mother unit gipatuybo sa nagdala sa radyo ang antena ug mitawag is this is calling wala ko na madungog kon unsay gipanagsultihan sa radioman ug sa mother unit nagkurog ang akong mga kamot nga nakasaksi sa kataposang tulo sa pintal ngadto sa bunbon gikulbaan ako dihang nalantawan si nga nagbarog sa binalian sa baybayon mihangad siya ug nanamin sa nawong sa unya mibagtas siya sa baybayon daw usa ka bathala sa iyang bayhon ug pagbati nga nagbilin og mga tunob sa bunbon sa panahon apan kalit lang kining napahunong sa iyang paglakaw pagkaalinggat kang nga migawas nga nagtago sa labong nga lambayonga naghilak ang bata nga nagdagan nga mitagbo kaniya gibuhian niya ang pana ug ang isda sa iyang kamot pagdawat sa bata nga naghilak dihang mipaka ang buto sa armalite nakita ko nga napaluhod si nga mikab-ot paggakos sa bata di ko masubay ang sunod nga panghitabo napawong ang akong panan-aw natambulingaw ako sa kangitngit sa akong kaisipan ang sunod kong nahimatikdan nga si misayaw sama sa iyang pagsayaw niadtong kamatayon sa iyang iro hangtod nga kini nalup-og sa yuta ug mibakho miabot ang helikopter misarap kini ug midungas sa baybayon nagdinaganay ang armadong mga tawo sa pagsakay nag-alimpulos ang mga dahong laya nga gidagit sa utok nga lambuyok sa palabad dihang mihunat pagbayaw ang helikopter nakapangulihad ako nga nakahanggap sa gasolinang sunog kansang kaangtod nakapasaw sa kataposan", "author": "GREMER CHAN REYES"}, {"date": "Date: October 27, 2004", "author": "", "words": "protesta ni sa og maong sulat-protesta sa gisagop ug gipatuman na namong og among gipatik sa ngalan sa kaangayan sa mga pagtuon kalabot sa atong pinulongan gituyo namo nga wala pangusba sumala sa iyang han-ay ug espeling aron pagpalutaw sa orihinal gayod nga pagkasulat niini gawas sa pipila ka linya nga personal na ang gihisgotan agosto ako nga inyong usbon kining mga mosunod article ug insakto isipa usab kini nga usa ka pakiluoy sa ngan sa tanang kaliwat nga ang mosunod nga mga parapo akong gi-iningles kay gidahum kong maniid ang ubang mga tribo ug mga skolar article ug my opinion since you consider this as the for article a you cannot change it to og kindly take note that it is exactly the alphabet a hence the coordinate conjunction and and the subordinate conjunction that which both contain the letter a are just expansions of a it is not the other way around where your controlling word is and by which you would like to change a likewise in it must be article ug which must control conjunctions ug and that in other words article ug is a root if you pull it out in favor of og you will dismantle the whole vocabulary why us examine the system by which our language is partly based the balance is kindly count the words starting with u and o where the equivalent starts with alphabet a examples usab - amend uyon - agree utang - account usara - alone ug - and udyong - arrow you are in favor of og are you ready to change these words to osab oyon etc observe that in the letter u is dominant it is soft and easy hence it is extremely hard to find a word starting with o perhaps because it sounds forgive me uncivilized however kilaton says kon sagopon ang og he is only suggesting therefore in my manuscripts kindly let my ug for a stay as it is because that is the truth because too am a who is studying the roots of all the past stalwarts did not complain why now may know the basis of argument of the proponents of og kindly consider this as a literary court where the trial has just began and and the rest like me are the complainants against its use for all manuscripts i.e where the contributor does not want it applied you should not insakto is for centuries pronounced as such for easy speaking or without conscious effort as such it is hereditary a newly born baby upon reaching the speaking age would utter insakto not eksakto which disturbs your system when speaking kindly note the ancient or word eleemosyne which we adopt as limos for easy speaking that is the essence of should the proponents of og are all that serious to kill article ug the following samples will prove they are over-acting maorag nagtuon pag ko ug sigarilyo hanas na sa kog sigarilyo their desired og appears in contracted kog is correct where the article a is hidden buyer will ask pila ka buok kahadosena etc ang babaye nagkugos ug bata sa hanas nga mao gihapon the woman is carrying a child gumikan ba lang ning usa ka buok ug please take note is the very root as explained inyong patyon kay ilisag og about the other expansions of ug that.. for tandem siya kalaog ug ham-burger he is that greedy for ham-burger the typical way of saying that and is depending on sentence construction ang langgam pula ug pulag dughan the birds breast is red ...is that red by tawo gitabangan ug gitabangag bunal the man was mauled by many with a tawo gipatabanan ug bunal the man was left with a maul in rapid writing can we single out the single og it will be written the usual way as it had been centuries because ug for article a is correct solution just add og but do not pull out the centuries-old ug just make it conventional why not done it many times sulti - tabi lungag - buho kusog - duro kasingkasing - puso sa saging because the truth is article ug for is very correct and in order matinahuron uyamot justo virtudazo raul acas sept nga kay sa pagka karon nadumpol ang akong dagang gumikan niining og nga ingon ug iceberg kon takulahaw mabang-gaan makapusgay sa concen-tration ug samtang naningkamot ako nga mahuman ang handag pinaagi sa paghunahuna lamang sa ug gipadangat ko kaninyo kining pangaliyupo iyawat nga makahunahuna kamo nga may katarungan ako sa pagkatinuod kami kay ang mga bantugang haligi sa ug uban pang mga dagkong adia uban kanako wala sukad ako maulaw sa kong kagikan i have never been ashamed of my heritage kon nganong pulos ug ang gigamit sa atong mga katigulangan gilantaw ko usab ug kini ang malagmit nga hinungdan mga nagtawag sa ilang titik kun alphabet nga alpha ang niini nga hubad sinugdan ang begin-ning posibli nga ang ug sa tunga sa sinugdan maoy gihimong article a sa atong katigulangan kon ngano nga ang and ug gihapon kana tungod kay ang and mao kanang dan nga nagsunod sa ug gikaraw lang proof tatawng makita mo ang walk sa nga lakaw ang matuod gud ang ug kadugo pa dunay panagsuod kun relasyon sayop ang pagtoo sa kadaghanan nga and are two different languages no they are not hinungdan nga kon mosulat akog binisaya mobasa una ako sa dictionary ug kon magsulat ako sa mobasa una ako sa resulta kaluoy sa maayo ang feedback sa handag gani nahibalik sa atubangan ang maong nobela daghan kaayong salamat nga mao na say prime nga pamugas ninyo ang maong sinulat ugaling lang lagi kay may nakasulod nga og nga in my honest opinion inyong gisugdan pagpatik nga walay og busa hangtud nga matapos sa anib dili una pasudlon ang og kay dunay napamag-ang nga precedent ug gibatbat ko sa text ang birthright sa panganay nga ug nga mao ang titik i would suggest that you give him first a personality palihug isipa siyang tawo please do not condemn ug a without a trial he has been there for centuries kon ang uban ngani some if that and many many more makaangkon ug ug sa ang article pa ba kaha hinooy dili nga siya man ang panganay kun first born pipila ka pagpasabot siya miinom ug beer he drank some beer siya miinom ug he drank a siya miinom ug he drank an ang ug gud maorag alas ace magbalhinbalhin apan ang iyang home base mao ang nga karon mao pa gyuy inyong gi condemn without trial i am begging for mercy please spare him being our first born kaayong salamat matinahuron uyamot raul acas virtudazo ang tubag sa sa kalabot niini gipatik namo sa misunod nga gula", "title": "OPOSISYON SA 'OG'"}]}